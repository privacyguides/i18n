---
title: "Perchè la privacy è importante"
icon: 'material/shield-account'
---

Nell'era moderna dello sfruttamento dei dati digitali, la tua privacy non è mai stata così importante, eppure molti credono che sia già una causa persa. Non è così. ==La tua privacy è in palio== e devi prendertene cura. La privacy è questione di potere, ed è davvero importante che tale potere finisca nelle mani giuste.

In fin dei conti la privacy riguarda le informazioni umane, ed è importante perché sappiamo che conferiscono potere sugli esseri umani. Se ci interessa della nostra capacità di essere autentici, realizzati e liberi, dobbiamo preoccuparci dellee regole applicate alle informazioni che ci riguardano. Gran parte della nostra società moderna si struttura intorno alle **informazioni**. Quando fai acquisti online, leggi le notizie, cerchi qualcosa, voti, cerchi indicazioni o qualsiasi altra cosa, ti stai basando su delle informazioni. Se viviamo in una società basata sulle informazioni, le nostre informazioni contano e, dunque, la privacy è importante.

## Cos'è la Privacy?

In molti confondono i concetti di **privacy**, **sicurezza** e **anonimato**. Vedrai persone criticare vari prodotti come "non privati", quando in realtà intendono che non forniscono, ad esempio, anonimato. Su questo sito web, copriamo tutti e tre gli argomenti, ma è importante che tu ne comprenda le differenze, nonché quando ognuno di essi entra in gioco.

<!-- markdownlint-disable-next-line -->
**Privacy**
:

==La privacy è la garanzia che i tuoi dati siano visualizzati soltanto dalle parti cui intendi farle visualizzare.== Nel contesto della messaggistica istantanea, ad esempio, la crittografia end-to-end fornisce la privacy, mantenendo i tuoi messaggi visibili soltanto a te stesso e al destinatario.

<!-- markdownlint-disable-next-line -->
**Sicurezza**
:

La sicurezza è la capacità di fidarsi delle applicazioni che utilizzi, che le parti coinvolte siano quelle che dicono di essere, e di mantenere sicure tali applicazioni. Nel contesto della navigazione del web, ad esempio, la sicurezza può essere fornita dai certificati HTTPS.
:

I certificati dimostrano che stai parlando direttamente con il sito web che stai visitando e impediscono ai malintenzionati sulla tua rete di leggere o modificare i dati inviati al o dal sito web.

<!-- markdownlint-disable-next-line -->
**Anonymity**
:

L'anonimato è la capacità di agire senza un identificativo persistente. Potresti ottenerlo online con [Tor](../tor.md), che ti consente di navigare in Internet con un indirizzo IP e una connessione di rete casuali, invece che con i tuoi.
:

Lo **pseudonimato** è un concetto simile, ma ti consente di avere un identificativo persistente, senza che sia collegato alla tua identità reale. Se tutti ti conoscono online come `@GamerGuy12`, ma nessuno conosce il tuo vero nome, quello è il tuo pseudonimo.

Tutti questi concetti si sovrappongono, ma è possibile che si presentino in qualsiasi combinazione. La perfezione per gran parte delle persone, si raggiunge quando tutti i tre concetti si sovrappongono. Tuttavia, è più difficile da ottenere di quanto in molti inizialmente credano. Talvolta, devi compromettere una di esse, e va bene anche così. È qui che entra in gioco il **modello di minaccia**, che ti consente di compiere decisioni informate sui [software e servizi](../tools.md) che utilizzi.

[:material-book-outline: Scopri di più sui modelli di minaccia](threat-modeling.md ""){.md-button}

## Privacy vs Segretezza

Un'antitesi comune ai movimenti a favore della privacy è laa nozione che la privacy non è necessaria, se non si ha **"nulla da nascondere."** Questo è un concetto sbagliato e pericoloso, poiché dà l'idea che le persone che richiedono privacy, siano devianti, criminali o sbagliati.

==Non dovresti confondere la privacy con la segretezza.== Sappiamo cosa succede in bagno, eppure chiudi comunque la porta. Questo perché vuoi privacy, non segretezza. Ci sono sempre alcuni fatti che ci riguardano, ad esempio, le informazioni sanitarie o le abitudini sessuali, che non vogliamo siano note al mondo intero, ed è giusto così. La necessità di privacy è legittima, ed è ciò che ci rende umani. La privacy consiste nell'emancipare i tuoi diritti sulle tue informazioni, non nel nascondere i segreti.

## La privacy è controllo?

Una definizione comune di privacy è che sia l'abilità di *controllare* chi ha accesso ai propri dati. È una trappola in cui è facile cadere, difatti, è la definizione di privacy che abbiamo adoperato su questo sito web per molto tempo. Sembra bello, e piace a molte persone ma, in pratica, non funziona.

Ad esempio, considera i moduli di consenso per i cookie. Potresti incontrarli dozzine di volte al giorno su vari siti web che visiti, con una bella serie di caselle e cursori che ti consentono di "curare" le tue preferenze, affinché si adeguino esattamente alle tue esigenze. Alla fine, ci limitiamo a cliccare sul pulsante "Acconsento", perché vogliamo soltanto leggere l'articolo o effettuare un acquisto. Nessuno desidera completare un controllo sulla privacy personale su ogni singolo sito web che visita. Questo è un esercizio di [architettura delle scelte](https://en.wikipedia.org/wiki/Choice_architecture), progettato per farti intraprendere la scelta facile, invece di addentrarti in un labirinto di opzioni di configurazione, che non necessitano di esistere in primo luogo.

==Il controllo della tua privacy in molte app è un'illusione.== È un'interfaccia scintillante con ogni sorta di scelte che puoi effettuare sui tuoi dati, ma raramente contenente le scelte che cerchi, come "utilizza i miei dati soltanto per aiutarmi." Questo tipo di controllo ha lo scopo di farti sentire in colpa per le tue scelte: "potevi scegliere" di rendere più private le app che utilizzi, ma hai deciso di non farlo.

La privacy dev'essere integrata nei [software e servizi](../tools.md) che utilizziamo di default, non puoi rendere private gran parte delle app, da solo.

## Fonti

- [Why Privacy Matters](https://amazon.com/dp/0190939044) (2021) by Neil Richards
- [Il nuovo petrolio: Perchè la privacy e la sicurezza contano](https://thenewoil.org/en/guides/prologue/why)
- [@Thorin-Oakenpants su Anonimato vs Privacy vs Sicurezza](https://code.privacyguides.dev/privacyguides/privacytools.io/issues/1760#issuecomment-10452)
