---
title: "Waarom privacy belangrijk is"
icon: 'material/shield-account'
description: In het moderne tijdperk van digitale gegevensuitbuiting is jouw privacy nog nooit zo belangrijk geweest, en toch denken velen dat het al een verloren zaak is. Dat is het niet.
---

In het moderne tijdperk van digitale gegevensuitbuiting is jouw privacy nog nooit zo belangrijk geweest, en toch denken velen dat het al een verloren zaak is. Dat is het niet. ==Je privacy ligt voor het grijpen==, en daar moet je om geven. Privacy gaat over macht, en het is zo belangrijk dat die macht in de juiste handen terechtkomt.

De privacy gaat uiteindelijk over menselijke informatie, en dat is belangrijk omdat we weten dat menselijke informatie de macht over mensen geeft. Als we waarde hechten aan ons vermogen om authentieke en vrije mensen te zijn, moeten we ons zorgen maken over de regels die van toepassing zijn op informatie over ons. Zo veel van onze moderne samenleving is gestructureerd rondom **informatie**. Wanneer je online winkelt, het nieuws leest, iets opzoekt, stemt, de weg zoekt, of wat dan ook, vertrouw je op informatie. Als we in een informatiemaatschappij leven, is onze informatie belangrijk, en daarom is privacy belangrijk.

## Wat is privacy?

Veel mensen halen de begrippen **privacy**, **veiligheid**, en **anonimiteit** door elkaar. Je ziet mensen verschillende producten bekritiseren als "niet privé", terwijl ze eigenlijk bedoelen dat het bijvoorbeeld geen anonimiteit biedt. Op deze website behandelen we alle drie onderwerpen, maar het is belangrijk dat je het verschil begrijpt en wanneer het om verschillende zaken gaat.

[:material-movie-open-play-outline: Video: Stop Confusing Privacy, Anonymity, and Security](https://www.privacyguides.org/videos/2025/03/14/stop-confusing-privacy-anonymity-and-security ""){.md-button}

<!-- markdownlint-disable-next-line -->
**Privacy**
:

==Privacy is de garantie dat jouw gegevens alleen worden gezien door de partijen die jij daar toegang voor geeft.== In de context van een berichten dienst biedt bijvoorbeeld end-to-end encryptie privacy door jouw bericht alleen zichtbaar te houden voor jou en de ontvanger.

<!-- markdownlint-disable-next-line -->
**Veiligheid**
:

Veiligheid is het vermogen om de applicaties die je gebruikt te vertrouwen, dat de betrokken partijen zijn wie ze zeggen te zijn, en deze applicaties veilig te houden. In de context van het browsen op het web kan de beveiliging bijvoorbeeld worden verstrekt door HTTPS-certificaten.
:

Certificaten bewijzen dat je rechtstreeks praat met de website die je bezoekt, en voorkomt dat aanvallers op jouw netwerk de gegevens kunnen lezen of wijzigen die van of naar de website worden gestuurd.

<!-- markdownlint-disable-next-line -->
**Anonimiteit**
:

Anonimiteit is de mogelijkheid om te handelen zonder blijvende identificatie. Je kunt dit online bereiken met [Tor](../tor.md), waarmee je op het internet kunt surfen met een willekeurig IP-adres en netwerkverbinding in plaats van jouw eigen.
:

**Pseudonimiteit** is een vergelijkbaar concept, maar maakt het mogelijk een persistente identificatiecode te hebben zonder dat die aan je echte identiteit is gekoppeld. Als iedereen je online kent als `@GamerGuy12`, maar niemand je echte naam kent, is dat je pseudoniem.

Al deze begrippen overlappen elkaar, maar het is mogelijk om er een combinatie van te maken. De beste plek voor de meeste mensen is wanneer deze drie concepten elkaar overlappen. Het is echter lastiger te bereiken dan velen aanvankelijk denken. Soms moet je compromissen sluiten op sommige daarvan, en dat is ook oké. Dit is waar **dreigingsmodellering** wordt gebruikt, zodat je weloverwogen beslissingen kunt nemen over de [software en diensten](../tools.md) die je gebruikt.

[:material-book-outline: Meer informatie over dreigingsmodellering](threat-modeling.md ""){.md-button}

## Privacy versus geheimzinnigheid

Een veelgebruikt tegenargument voor de privacy beweging is het idee dat iemand geen privacy nodig heeft als hij **"niets te verbergen heeft".** Dit is een gevaarlijke misvatting, omdat het het gevoel creëert dat mensen die privacy eisen afwijkend, crimineel of verkeerd zijn.

==Je moet privacy niet verwarren met geheimzinnigheid.== We weten wat er in de badkamer gebeurt, maar toch doe je de deur dicht. Dat is omdat je privacy wilt, geen geheimzinnigheid. Er zijn altijd bepaalde feiten over ons - bijvoorbeeld persoonlijke gezondheidsinformatie of seksueel gedrag - waarvan we niet willen dat de hele wereld ze weet, en dat is niet erg. De behoefte aan privacy is legitiem, en dat maakt ons menselijk. Privacy gaat over je rechten op je eigen informatie, niet over het verbergen van geheimen.

## Gaat privacy over controle?

Een gangbare definitie van privacy is dat het de mogelijkheid is om *te controleren* wie toegang heeft tot jouw gegevens. Dit is een gemakkelijke val om in te trappen, in feite is het de definitie van privacy waarop wij deze website lange tijd hebben gebaseerd. Het klinkt mooi, en het spreekt veel mensen aan, maar in de praktijk werkt het gewoon niet.

Neem bijvoorbeeld de cookie popups. Je kunt deze tientallen keren per dag tegenkomen op de verschillende websites die je bezoekt, met een mooie reeks selectievakjes en schuifjes waarmee je jouw voorkeuren kunt aangeven om precies aan jouw wensen te voldoen. Uiteindelijk drukken we gewoon op de knop "Ik ga akkoord", omdat we gewoon het artikel willen lezen of een aankoop willen doen. Niemand wil een persoonlijke privacycontrole uitvoeren op elke website die hij bezoekt. Dit is een oefening in het onderwerp [ 'keuzearchitectuur"](https://en.wikipedia.org/wiki/Choice_architecture), bedoeld om je de gemakkelijke weg te laten nemen in plaats van je te verdiepen in een doolhof van configuratieopties die helemaal niet hoeven te bestaan.

==Controle over je privacy binnen de meeste apps is een illusie.== Het is een glimmend dashboard met allerlei keuzes die je kunt maken over je gegevens, maar zelden de keuzes die je zoekt, zoals "gebruik mijn gegevens alleen om mij te helpen". Dit soort controle is bedoeld om je schuldig te laten voelen over je keuzes, dat je "de keuze had" om de apps die je gebruikt meer privé te maken, en je koos ervoor om dat niet te doen.

Privacy is iets wat we standaard in [software en diensten](../tools.md) moeten ingebakken hebben je kan de meeste apps niet zelfstandig privé maken.

[:material-movie-open-play-outline: Video: 5 Steps to Improve Your Privacy](https://www.privacyguides.org/videos/2025/02/14/5-easy-steps-to-protect-yourself-online){ class="md-button" }

## Bronnen

- [Why Privacy Matters](https://amazon.com/dp/0190939044) (2021) door Neil Richards
- [The New Oil: Waarom privacy & veiligheid belangrijk zijn](https://thenewoil.org/en/guides/prologue/why)
- [@Thorin-Oakenpants over Anonimiteit vs Privacy vs Beveiliging](https://code.privacyguides.dev/privacyguides/privacytools.io/issues/1760#issuecomment-10452)
