---
title: "Polityka prywatności"
description: Nie sprzedajemy ani nie udostępniamy Twoich danych stronom trzecim.
---

## Czym jest Privacy Guides?

Privacy Guides to projekt społecznościowy prowadzony przez wielu aktywnych współtwórców. Publiczna lista członków zespołu jest [dostępna na naszym forum](https://discuss.privacyguides.net/u?group=team&order=solutions&period=all). Privacy Guides jest prawnie zarządzany przez [MAGIC Grants](https://magicgrants.org), publiczną organizację charytatywną 501(c)(3) pełniącą funkcję gospodarza fiskalnego.

W ramach projektu udostępniamy publicznie:

- [privacyguides.org](https://www.privacyguides.org) — tę stronę internetową
- [discuss.privacyguides.net](https://discuss.privacyguides.net) — nasze forum społecznościowe
- [code.privacyguides.dev](https://code.privacyguides.dev) — publiczne repozytoria kodu źródłowego

Niniejsza informacja o ochronie prywatności obejmuje wszystkie projekty Privacy Guides upoważnione i prowadzone przez komitet wykonawczy funduszu MAGIC Privacy Guides Fund.

Należy pamiętać, że jeśli dokonasz darowizny na [donate.magicgrants.org](https://donate.magicgrants.org/privacyguides), MAGIC Grants opublikowało [odrębną politykę prywatności](https://donate.magicgrants.org/privacy) dotyczącą tej platformy.

Ponadto, gdy przeglądasz lub dokonujesz zakupu na stronie [shop.privacyguides.org](https://shop.privacyguides.org/), korzystasz z usługi strony trzecich świadczonej przez Fourthwall. Fourthwall opublikował [odrębną politykę prywatności](https://shop.privacyguides.org/pages/privacy-policy) dotyczącą tej platformy.

## W jaki sposób Privacy Guides gromadzi dane na mój temat?

Privacy Guides gromadzi dane o Tobie:

- gdy odwiedzasz nasze strony internetowe,
- gdy tworzysz i korzystasz z konta na naszych stronach internetowych,
- gdy publikujesz wpisy, wysyłasz wiadomości prywatne lub w inny sposób uczestniczysz w społeczności hostowanej przez serwis Privacy Guides,
- gdy zapisujesz się na listę mailingową, powiadomienia e-mail lub ogłoszenia,
- gdy zostajesz członkiem-darczyńcą,
- gdy dokonujesz darowizny za pośrednictwem platformy GitHub Sponsors,
- gdy połączysz konto MAGIC Grants ze swoim kontem na forum Privacy Guides,
- gdy przyczyniasz się do naszej strony internetowej lub innych projektów open-source,
- gdy się z nami kontaktujesz.

Privacy Guides nie kupuje ani nie otrzymuje danych o Tobie od brokerów danych.

## Czy Privacy Guides sprzedaje moje dane osobowe?

Nie. Privacy Guides nie sprzedaje danych osobowych. Ponadto Privacy Guides nie udostępnia danych osobowych stronom trzecim w celach reklamowych.

## Jakie dane osobowe gromadzi Privacy Guides i dlaczego?

### Privacy Guides gromadzi informacje o wizytach na swoich stronach internetowych

Gdy odwiedzasz jedną z naszych stron internetowych, niezależnie od tego, czy masz konto, czy nie, korzystamy z dzienników serwera i innych metod, aby gromadzić dane o tym, jakie strony odwiedzasz i kiedy.

Wykorzystujemy te dane do:

- optymalizacji naszych stron internetowych, aby były szybkie i łatwe w użyciu,
- diagnozowania i usuwania błędów technicznych,
- ochrony naszych stron internetowych przed nadużyciami i atakami technicznymi,
- sporządzania statystyk popularności stron/tematów,
- sporządzania statystyk dotyczących przeglądarek i urządzeń, których używają nasi odwiedzający.

Zazwyczaj przechowujemy powyższe informacje tylko przez kilka tygodni. W szczególnych okolicznościach, takich jak trwający atak techniczny lub prowadzone dochodzenie, możemy zachować część danych z dziennika dłużej w celach analitycznych.

Privacy Guides przechowuje zagregowane statystyki tak długo, jak hostujemy nasze strony internetowe, przy czym statystyki te nie zawierają danych pozwalających na identyfikację Twojej osoby.

### Privacy Guides gromadzi dane konta

Wiele funkcji na naszym forum lub innych usługach opartych na koncie wymaga posiadania konta. Na przykład, aby publikować i odpowiadać na tematy, musisz mieć konto.

Aby założyć konto, Privacy Guides wymaga podania adresu e-mail, nazwy użytkownika i hasła.

Używamy tych danych konta, aby identyfikować Cię na stronie oraz tworzyć strony przypisane do Ciebie, takie jak strona Twojego profilu. Publikujemy dane Twojego konta w Twoim publicznym profilu zgodnie z konfiguracją profilu.

Privacy Guides wykorzystuje Twój adres e-mail do:

- powiadamiania Cię o wpisach i innych aktywnościach na naszej stronie internetowej,
- resetowania hasła i pomocy w zabezpieczeniu konta,
- kontaktowania się z Tobą w wyjątkowych okolicznościach związanych z Twoim kontem,
- kontaktowania się z Tobą w sprawie wniosków prawnych, np. wniosków o usunięcie treści na podstawie DMCA.

Opcjonalnie możesz podać dodatkowe informacje o swoim koncie, takie jak imię i nazwisko, krótka biografia, lokalizacja czy data urodzenia, na stronie ustawień profilu. Privacy Guides udostępnia te informacje innym osobom mającym dostęp do forum. Nie musisz podawać tych dodatkowych informacji i możesz je usunąć w dowolnym momencie.

Privacy Guides przechowuje te dane konta tak długo, jak Twoje konto pozostaje aktywne.

### Privacy Guides gromadzi dane o wpisach i innej aktywności

Privacy Guides gromadzi treść Twoich wpisów zamieszczanych na naszych stronach internetowych oraz dane o zakładkach, polubieniach i śledzonych linkach w celu udostępniania tych informacji innym. Publikujemy również tę aktywność publicznie, jeśli tego zażądasz.

Privacy Guides gromadzi także informacje o prywatnych wiadomościach, które wysyłasz za pośrednictwem forum. Prywatne wiadomości są udostępniane nadawcom i odbiorcom oraz moderatorom i administratorom forum.

Privacy Guides przechowuje Twoje wpisy i inną aktywność tak długo, jak Twoje konto pozostaje aktywne.

### Privacy Guides gromadzi dane, które podajesz przy zapisie na listy mailingowe i ogłoszenia

Gdy wypełniasz i przesyłasz formularz internetowy w celu zapisania się na listy mailingowe lub otrzymywania ogłoszeń, Privacy Guides gromadzi informacje podane w formularzu, takie jak Twój adres e-mail.

Privacy Guides przechowuje te informacje do momentu wypisania się z listy mailingowej.

### Privacy Guides nie gromadzi poufnych danych osobowych

Privacy Guides nie gromadzi celowo wrażliwych danych osobowych, takich jak numery dokumentów tożsamości, informacje o pochodzeniu rasowym lub etnicznym, poglądy polityczne, dane genetyczne, dane biometryczne, informacje o stanie zdrowia ani żadne z kategorii szczególnych danych osobowych określonych przez RODO.

### Privacy Guides gromadzi dane o współtwórcach open source

Od współtwórców strony Privacy Guides może być wymagane podanie danych identyfikacyjnych i kontaktowych, takich jak imię, nazwisko oraz adres e-mail.

Privacy Guides wykorzystuje te informacje do zachowania integralności naszej strony internetowej, oprogramowania i umów licencyjnych — zarówno naszych własnych licencji, jak i licencji między Privacy Guides a współtwórcami. Privacy Guides przechowuje te informacje tak długo, jak Twój wkład jest włączany do naszego oprogramowania open-source, w tym do tej strony.

### Privacy Guides gromadzi dane, gdy przekazujesz nam darowiznę

#### Gdy subskrybujesz członkostwo na privacyguides.org

Gdy przekazujesz nam darowiznę za pośrednictwem naszego [programu członkowskiego](#/portal), zbieramy Twój adres e-mail. Informacje o płatności są również gromadzone przez naszego procesora płatności Stripe w celu realizacji transakcji. Opcjonalnie możesz również podać swoje imię i nazwisko, które służy do personalizacji doświadczenia; możesz je usunąć lub zmienić w [ustawieniach profilu](#/portal/account/profile) w dowolnym momencie.

Jeśli adres e-mail podany podczas rejestracji członkostwa i subskrypcji newslettera odpowiada adresowi powiązanemu z kontem na naszym forum, połączymy status członkostwa z Twoim kontem na forum. Umożliwia to otrzymanie specjalnych przywilejów na forum, takich jak tytuł lub odznaka dostępna tylko dla członków, oraz dostęp do kategorii przeznaczonych wyłącznie dla członków.

Jeśli tytuł „Member” lub odznaka członka jest włączona w Twoim profilu na forum, Privacy Guides udostępni Twoją nazwę użytkownika i zdjęcie profilowe na naszych stronach internetowych w celu publicznego potwierdzenia Twojej darowizny na rzecz projektu. Możesz wycofać tę zgodę w dowolnym momencie, usuwając tytuł i odznakę ze swojego profilu publicznego — wówczas nie będziemy już publicznie udostępniać statusu Twojej darowizny. Nie wpłynie to na Twoje prawo do przywilejów dla członków. Usunięcie danych z widoczności publicznej może nastąpić dopiero przy następnej aktualizacji strony.

#### Gdy dokonujesz darowizny za pośrednictwem platformy GitHub Sponsors

Gdy dokonujesz darowizny za pośrednictwem platformy GitHub Sponsors, zbieramy Twoją nazwę użytkownika oraz zdjęcie profilowe w serwisie GitHub. Informacje o płatności są również gromadzone przez naszych podwykonawców przetwarzania — GitHub i Stripe — w celu realizacji transakcji.

Jeśli zdecydujesz się upublicznić swoją darowiznę w trakcie lub po zakończeniu procesu płatności w serwisie GitHub, Privacy Guides udostępni Twoją nazwę użytkownika i zdjęcie profilowe na naszych stronach internetowych zgodnie z Twoją prośbą. Możesz wycofać tę zgodę w dowolnym momencie, a wówczas nie będziemy już publicznie udostępniać statusu Twojej darowizny. Usunięcie danych z widoczności publicznej może nastąpić dopiero przy następnej aktualizacji strony.

#### Gdy subskrybujesz członkostwo lub przekazujesz darowiznę za pośrednictwem strony donate.magicgrants.org

Gdy przekazujesz darowiznę za pośrednictwem strony [donate.magicgrants.org](https://donate.magicgrants.org/privacyguides), ma zastosowanie [odrębna polityka prywatności](https://donate.magicgrants.org/privacy), o czym informujemy na początku tego dokumentu.

Jeśli jednak opcjonalnie połączysz swoje konto `donate.magicgrants.org` ze swoim kontem na forum Privacy Guides, nasze forum zbierze niektóre dane osobowe objęte niniejszą informacją: mianowicie Twoją nazwę użytkownika na forum oraz informację o aktywnym członkostwie.

Przetwarzamy te dane, aby przyznać Ci specjalne przywileje na forum. Ponadto, jeśli zdecydujesz się upublicznić ten status, ustawiając tytuł lub odznakę dostępną tylko dla członków, udostępnimy informację o aktywnym członkostwie na naszych stronach internetowych. Możesz wycofać tę zgodę w dowolnym momencie, usuwając tytuł i odznakę ze swojego profilu publicznego — wówczas nie będziemy już publicznie udostępniać statusu Twojej darowizny. Nie wpłynie to na Twoje prawo do przywilejów dla członków. Usunięcie danych z widoczności publicznej może nastąpić dopiero przy następnej aktualizacji strony.

Informacje te są przechowywane tak długo, jak Twoje członkostwo pozostaje aktywne lub do momentu, gdy odłączysz konta forum i MAGIC Grants w ustawieniach profilu.

### Privacy Guides gromadzi dane, gdy kontaktujesz się z nami

Gdy kontaktujesz się z serwisem Privacy Guides za pośrednictwem poczty e-mail, Signal lub innych metod kontaktu, gromadzimy informacje, które nam przekazujesz, oraz wszelkie dane identyfikacyjne powiązane z kontem, którego używasz do kontaktu z nami. Dla przykładu przy kontakcie za pośrednictwem komunikatora Signal gromadzimy informacje z Twojego profilu Signal. Przy kontakcie za pośrednictwem poczty e-mail gromadzimy Twój adres e-mail, imię i nazwisko oraz adres IP serwera pocztowego.

W takim przypadku ograniczamy przetwarzanie przekazanych nam danych osobowych do niezbędnego minimum, aby móc się z Tobą komunikować i porządkować nasze wiadomości.

Privacy Guides przechowuje te dane tak długo, jak utrzymujemy z Tobą kontakt, albo do 1 roku po naszym ostatnim kontakcie. Masz prawo w dowolnym momencie zażądać usunięcia wszystkich danych związanych z Twoją prywatną korespondencją z nami — zwykle usuniemy je w ciągu 7 dni.

### Strona internetowa Privacy Guides przechowuje dane lokalne

Nasza strona internetowa wykorzystuje pamięć lokalną (_Local Storage_) w Twojej przeglądarce, aby przechowywać preferencję dotyczącą schematu kolorów. Dane te są wykorzystywane wyłącznie przez JavaScript po stronie klienta w celu zmiany schematu kolorów strony internetowej zgodnie z Twoją preferencją.

Nasza strona wykorzystuje także pamięć sesyjną (_Session Storage_) do buforowania numeru bieżącej wersji strony internetowej oraz liczby gwiazdek i forków naszego repozytorium w serwisie GitHub. Dane te są pobierane raz na sesję z serwisu GitHub i są używanie jedynie przez JavaScript po stronie klienta do wyświetlenia tych informacji u góry każdej strony.

### Strona internetowa Privacy Guides wykorzystuje pliki cookie

Nasza strona internetowa wykorzystuje funkcję systemu zarządzania treścią Ghost typu open source do zarządzania członkostwem, który wykorzystuje następujące pliki cookie:

| Nazwa                                                                       | Niezbędny | Okres ważności | Przeznaczenie                                                                                                                                     |
| --------------------------------------------------------------------------- | --------- | -------------- | ------------------------------------------------------------------------------------------------------------------------------------------------- |
| ghost-members-ssr                                                           | Tak       | 6 miesięcy     | służy do identyfikacji Twojego członkostwa na stronie internetowej                                                                                |
| ghost-members-ssr.sig                                       | Tak       | 6 miesięcy     | służy do weryfikacji Twojego członkostwa na stronie internetowej                                                                                  |
| __stripe_sid | Tak       | 1 rok          | Platforma płatnicza [Stripe](#subprocessors-used-by-privacy-guides) umożliwia transakcje online bez przechowywania informacji o karcie kredytowej |
| __stripe_mid | Tak       | 1 rok          | Platforma płatnicza [Stripe](#subprocessors-used-by-privacy-guides) umożliwia transakcje online bez przechowywania informacji o karcie kredytowej |

### Forum Privacy Guides wykorzystuje pliki cookie

Nasze forum oparte jest na oprogramowaniu Discourse, które wykorzystuje następujące pliki cookie:

| Nazwa                                                         | Niezbędny | Okres ważności               | Przeznaczenie                                                                                                                          |
| ------------------------------------------------------------- | --------- | ---------------------------- | -------------------------------------------------------------------------------------------------------------------------------------- |
| email                                                         | Tak       | Sesja                        | zapamiętuje Twój adres e-mail podczas tworzenia konta                                                                                  |
| destination_url                          | Tak       | Sesja                        | pomaga przekierować Cię na żądaną stronę po zalogowaniu                                                                                |
| sso_destination_url | Tak       | Sesja                        | pomaga przekierować Cię na żądaną stronę po pojedynczym logowaniu (SSO)                                             |
| sso_payload                              | Tak       | Sesja                        | używany podczas uwierzytelniania SSO, gdy włączone jest uwierzytelnianie dwuskładnikowe                                                |
| authentication_data                      | Tak       | Następne wyświetlenie strony | tymczasowo przechowuje informacje o użytkowniku podczas procesu logowania                                                              |
| theme_ids                                | Tak       | 1 rok                        | zapamiętuje personalizację motywu, jeśli nie zaznaczono opcji „Make this my default theme on all my devices”                           |
| color_scheme_id     | Tak       | 1 rok                        | zapamiętuje ustawienie schematu kolorów, jeśli nie zaznaczono opcji „Set default color scheme(s) on all my devices” |
| dark_scheme_id      | Tak       | 1 rok                        | zapamiętuje ustawienie schematu kolorów, jeśli nie zaznaczono opcji „Set default color scheme(s) on all my devices” |
| cn                                                            | Tak       | Sesja                        | tymczasowo przechowuje stan odczytania powiadomień                                                                                     |
| _bypass_cache       | Tak       | Sesja                        | pozwala ominąć pamięci podręczną po stronie serwera podczas procesów logowania                                                         |
| _t                                       | Tak       | 1440 godzin                  | zapamiętuje, kim jesteś po zalogowaniu                                                                                                 |
| _forum_session      | Tak       | Sesja                        | wiąże identyfikator i inne informacje związane z bezpieczeństwem z Twoją sesją przeglądania                                            |
| dosp                                                          | Tak       | Następne wyświetlenie strony | umożliwia ochronę przed atakami typu „blokada usługi” po stronie klienta (środek bezpieczeństwa)                    |
| text_size                                | Tak       | 1 rok                        | zapamiętuje domyślny rozmiar tekstu, gdy chcesz zmienić go tylko na jednym urządzeniu                                                  |
| cookietest                                                    | Tak       | Sesja                        | sprawdza, czy pliki cookie są włączone, gdy uwierzytelnienie nie powiedzie się                                                         |
| __profilin          | Nie       | Sesja                        | używany przez programistów do obejścia rack-mini-profiler                                                                              |

Twoja przeglądarka internetowa może wyświetlić pliki cookie dla dowolnej strony internetowej i pomóc Ci nimi zarządzać.

### Privacy Guides regularne tworzy kopie zapasowe wszystkich danych

Privacy Guides automatycznie tworzy kopie zapasowe **wszystkich** gromadzonych danych. Kopie te są przechowywane przez maksymalnie 30 dni. Za każdym razem, gdy usuniesz dane osobowe z naszych stron internetowych, ich kopia może pozostać w archiwach kopii zapasowych do czasu usunięcia tych archiwów.

## Czy Privacy Guides wykorzystuje moje dane osobowe do celów marketingowych?

Privacy Guides może wykorzystywać dane osobowe użytkowników w celu bezpośredniej promocji własnych zasobów, na przykład do informowania o nowych materiałach lub podczas zbiórek funduszy. Wykorzystujemy też informacje, które przekazujesz przy zapisie na listy mailingowe i ogłoszenia, w celu wysyłania tych wiadomości.

Zawsze możesz zrezygnować z otrzymywania od nas komunikatów marketingowych oraz masz prawo sprzeciwić się przetwarzaniu swoich danych w celach marketingowych.

Privacy Guides nigdy nie udostępnia ani nie sprzedaje Twoich danych stronom trzecim w celach marketingowych.

## Jak mogę dokonywać wyborów dotyczących gromadzenia danych?

Twoje konto na naszych stronach internetowych ma stronę ustawień, która daje możliwości wyboru, w jaki sposób wykorzystywane są Twoje dane.

Większość przeglądarek pozwala decydować o akceptacji plików cookie — dla konkretnych stron lub ogólnie.

Privacy Guides nie odpowiada na (obecnie przestarzały) [nagłówek HTTP „Do Not Track”](https://en.wikipedia.org/wiki/Do_Not_Track).

## Gdzie Privacy Guides przechowuje dane na mój temat?

Większość danych jest hostowana przez usługi [Triplebit](https://www.triplebit.org) w Stanach Zjednoczonych.

Niektóre publicznie dostępne dane mogą być hostowane przez sieci dostarczania treści (CDN) z serwerami w innych jurysdykcjach. Dla przykładu Twoje zdjęcie profilowe może być przechowywane na wielu serwerach na całym świecie, aby poprawić wydajność dla odwiedzających naszą stronę internetową.

## Czy Privacy Guides przestrzega ogólnego rozporządzenia UE o ochronie danych (RODO)?

Privacy Guides respektuje prawa wynikające z ogólnego rozporządzenia Unii Europejskiej o ochronie danych (RODO). Informacje, które RODO nakazuje przekazać, znajdują się w całej niniejszej informacji o ochronie prywatności, w tym informacje o prawach osób, których dane dotyczą.

### Jakie prawa przysługują mi na mocy RODO?

RODO zapewnia Ci następujące prawa w odniesieniu do danych osobowych, które gromadzimy lub przetwarzamy:

- prawo do [dostępu](#where-can-i-access-data-about-me) do swoich danych osobowych,
- prawo do [sprostowania](#how-can-i-change-or-erase-data-about-me) nieprawidłowych lub niekompletnych danych osobowych,
- prawo do [usunięcia](#how-can-i-change-or-erase-data-about-me) swoich danych osobowych,
- prawo do [przenoszenia danych](#where-can-i-access-data-about-me),
- prawo do ograniczenia przetwarzania swoich danych osobowych,
- prawo do wniesienia sprzeciwu wobec określonych rodzajów przetwarzania Twoich danych, w tym wobec [zautomatyzowanego podejmowania decyzji](#does-privacy-guides-make-automated-decisions-based-on-my-data) oraz [marketingu bezpośredniego](#does-privacy-guides-use-personal-information-for-marketing-purposes),
- prawo do wniesienia skargi do organu nadzorczego.

Informacje o sposobie wykonywania tych praw zostały zawarte w całej niniejszej informacji o ochronie prywatności i są powiązane powyżej. Staramy się, aby realizacja wszystkich tych praw była możliwa samodzielnie za pośrednictwem ustawień konta, jednak w przypadku bardziej złożonych spraw najlepszą opcją będzie [kontakt z nami](#how-can-i-contact-privacy-guides-about-privacy).

### Jaka jest podstawa prawna gromadzenia i przetwarzania danych?

Privacy Guides zasadniczo przetwarza Twoje dane na podstawie trzech z sześciu prawnych podstaw przetwarzania określonych w art. 6 RODO:

- **Zgoda**: gdy wyrażasz wyraźną zgodę na przetwarzanie swoich danych osobowych. Zgoda ta może zostać w każdej chwili łatwo wycofana w ustawieniach konta lub poprzez kontakt z nami w kwestiach związanych z prywatnością.
- **Umowa**: gdy przekazujesz nam swoje dane osobowe, aby korzystać z usług, które świadczymy zgodnie z naszymi warunkami korzystania z usługi lub gdy dane są wymagane do podjęcia działań przed zawarciem umowy lub w celu wykonania umowy.
- **Uzasadniony interes**: gdy przetwarzamy dane osobowe w celu zapobiegania oszustwom, zapewnienia bezpieczeństwa sieci i informacji lub z innych przyczyn wynikających z naszych uzasadnionych interesów lub interesów stron trzecich, z którymi współpracujemy.

Podstawa prawna naszego przetwarzania wpływa na zakres Twoich praw wynikających z RODO. Poniższa tabela może służyć jako odniesienie:

| Działanie                                                                                                 | Gromadzone dane                                                                                                       | Podstawa prawna         | Wyjaśnienie                                                                                                                                                                                                                       |
| --------------------------------------------------------------------------------------------------------- | --------------------------------------------------------------------------------------------------------------------- | ----------------------- | --------------------------------------------------------------------------------------------------------------------------------------------------------------------------------------------------------------------------------- |
| [Odwiedziny strony](#privacy-guides-collects-information-about-visits-to-its-websites)                    | adres IP, User Agent, odwiedzone strony                                                                               | **Uzasadniony interes** | Niezbędne do ochrony naszej strony internetowej przed nadużyciami i atakami technicznymi, diagnozowania i usuwania błędów, optymalizacji stron oraz sporządzania zagregowanych, nieosobowych statystyk do długoterminowej analizy |
| [Dane konta](#privacy-guides-collects-account-data)                                                       | adres e-mail, adres IP                                                                                                | **Uzasadniony interes** | Niezbędne do ochrony naszej strony internetowej przed spamem i nadużyciami                                                                                                                                                        |
| [Dane konta](#privacy-guides-collects-account-data)                                                       | adres e-mail, nazwa użytkownika, hasło                                                                                | **Umowa**               | Niezbędne, aby udostępnić Ci nasze usługi zgodnie z naszymi warunkami koszystania z usługi                                                                                                                                        |
| [Dane konta](#privacy-guides-collects-account-data)                                                       | opcjonalne informacje o profilu (imię, nazwisko, lokalizacja itp.)                 | **Zgoda**               | Niezbędne do publikacji informacji, które podajesz w profilu publicznym lub wewnętrznym, zgodnie z Twoimi preferencjami                                                                                                           |
| [Posty i aktywność](#privacy-guides-collects-data-about-posts-and-other-activity-on-our-forum)            | treść wpisów, dane dotyczące aktywności (np. zakładki, polubienia, śledzone linki) | **Umowa**               | Niezbędne, aby udostępnić Ci nasze usługi zgodnie z naszymi warunkami koszystania z usługi                                                                                                                                        |
| [Posty i aktywność](#privacy-guides-collects-data-about-posts-and-other-activity-on-our-forum)            | treść wiadomości prywatnych                                                                                           | **Umowa**               | Niezbędne, aby udostępnić Ci nasze usługi zgodnie z naszymi warunkami koszystania z usługi                                                                                                                                        |
| [Posty i aktywność](#privacy-guides-collects-data-about-posts-and-other-activity-on-our-forum)            | adres e-mail                                                                                                          | **Umowa**               | Nasze forum korzysta z powiadomień e-mail — są one integralną częścią świadczenia usług zgodnie z naszymi warunkami korzystania z usługi                                                                                          |
| [Listy mailingowe](#privacy-guides-collects-data-you-give-to-sign-up-for-mailing-lists-and-announcements) | adres e-mail                                                                                                          | **Zgoda**               | Niezbędne do wysyłania wiadomości, które subskrybujesz                                                                                                                                                                            |
| [Wkłady open source](#privacy-guides-collects-data-about-open-source-contributors)                        | adres e-mail, imię i nazwisko, informacje z profilu GitHub, inne dane dostarczone za pośrednictwem Git                | **Uzasadniony interes** | Mamy uzasadniony interes w śledzeniu pochodzenia wkładów w nasze projekty open source, aby zapobiegać nadużyciom i chronić prawa własności intelektualnej                                                                         |
| [Darowizny](#privacy-guides-collects-data-when-you-donate-to-us)                                          | informacje o płatności, w tym adres rozliczeniowy i e-mail; informacje z profilu GitHub                               | **Uzasadniony interes** | Mamy uzasadniony interes w przetwarzaniu tych danych w celu zapobiegania nadużyciom płatniczym i ułatwienia transakcji                                                                                                            |
| [Darowizny](#privacy-guides-collects-data-when-you-donate-to-us)                                          | informacje z profilu GitHub                                                                                           | **Zgoda**               | Przetwarzamy te informacje, aby publicznie wyświetlić status darowizny zgodnie z Twoim życzeniem                                                                                                                                  |
| [Darowizny](#privacy-guides-collects-data-when-you-donate-to-us)                                          | nazwa użytkownika na forum i status członkostwa                                                                       | **Zgoda**               | Gdy członkostwo jest powiązane z Twoim kontem na forum, możesz opcjonalnie wyświetlić status członkostwa publicznie                                                                                                               |
| [Kontakt z nami](#privacy-guides-collects-data-when-you-contact-us)                                       | adres e-mail, adres IP serwera pocztowego, treść wiadomości                                                           | **Uzasadniony interes** | Mamy uzasadniony interes w przetwarzaniu informacji o przychodzących wiadomościach e-mail, aby zapobiegać spamowi i nadużyciom sieciowym                                                                                          |
| [Kontakt z nami](#privacy-guides-collects-data-when-you-contact-us)                                       | adres e-mail, nagłówki i treść wiadomości                                                                             | **Umowa**               | Przechowujemy Twoje wiadomości i przetwarzamy dane, aby móc odpowiedzieć na Twoją korespondencję                                                                                                                                  |
| [Kopie zapasowe](#privacy-guides-makes-regular-backups-of-all-data)                                       | wszystkie dane osobowe, które gromadzimy                                                                              | **Uzasadniony interes** | Przechowujemy pełne kopie zapasowe przez okres do 30 dni w celu zapewnienia ciągłości działania i bezpieczeństwa organizacji                                                                                                      |

### Czy Privacy Guides dokonuje międzynarodowych transferów danych?

Obecnie:

- Privacy Guides [przetwarza dane osobowe na serwerach poza Unią Europejską](#where-does-privacy-guides-store-data-about-me).
- Privacy Guides korzysta z [podwykonawców przetwarzania](#subprocessors-used-by-privacy-guides), których personel i komputery znajdują się poza Unią Europejską.
- Privacy Guides zatrudnia [personel](https://discuss.privacyguides.net/u?group=team&order=solutions&period=all) w Stanach Zjednoczonych, Australii i innych krajach spoza UE, które nie mają decyzji o adekwatności UE zgodnie z RODO. Osoby te potrzebują dostępu do danych osobowych na forum, aby utrzymywać jego działanie, zajmować się kwestiami bezpieczeństwa, odpowiadać na wnioski dotyczące prywatności, obsługiwać zgłoszenia wsparcia technicznego i świadczyć inne formy pomocy użytkownikom.
- Privacy Guides najprawdopodobniej podlega artykułowi 702 ustawy USA o kontroli wywiadu zagranicznego (Foreign Intelligence Surveillance Act; FISA) — przepisowi, który Trybunał Sprawiedliwości Unii Europejskiej uznał za niewystarczająco chroniący prawa i wolności osób, których dane dotyczą.
- Privacy Guides nigdy nie otrzymało żadnego nakazu ani wniosku o udostępnienie danych osobowych na podstawie artykułu 702 FISA ani żadnego podobnego prawa dotyczącego bezpieczeństwa narodowego lub nadzoru w jakimkolwiek innym kraju. Privacy Guides nie jest objęte żadnym nakazem sądowym ani obowiązkiem prawnym, który uniemożliwiałby ujawnienie istnienia lub braku istnienia takiego nakazu lub żądania.
- Privacy Guides ma ustaloną politykę postępowania na wypadek otrzymania takich nakazów i żądań. W razie otrzymania takiego żądania Privacy Guides wstrzyma przetwarzanie danych, powiadomi każdego użytkownika, którego to dotyczy, ograniczy ujawnianie do niezbędnego minimum i będzie sprzeciwiać się ujawnieniu danych osobowych w zakresie dozwolonym przez prawo.

Ponieważ przepisy dotyczące bezpieczeństwa narodowego i nadzoru mogą być sprzeczne z europejskimi przepisami o ochronie danych osobowych, Privacy Guides nieustannie ponownie ocenia praktyczny zasięg tych przepisów, aby zapewnić odpowiednie zabezpieczenia przy transferach danych.

## Czy Privacy Guides przestrzega kalifornijskiej ustawy o ochronie prywatności konsumentów (CCPA) i innych stanowych ustaw o ochronie prywatności w USA?

Privacy Guides nie jest „przedsiębiorstwem” w rozumieniu kalifornijskiej ustawy o ochronie prywatności konsumentów (California Consumer Privacy Act; CCPA) ani „administratorem” bezpośrednio podlegającym innym kompleksowym ustawom o ochronie prywatności obowiązującym w niektórych stanach USA.

Privacy Guides **nigdy** nie sprzedaje Twoich danych osobowych.

## Gdzie mogę uzyskać dostęp do danych na mój temat?

Dane konta możesz zobaczyć, odwiedzając stronę profilu na którejkolwiek z naszych stron internetowych, na których oferujemy konta. Twój profil będzie również zawierać listę Twoich wpisów i innej aktywności na stronie internetowej.

Na forum w [ustawieniach profilu](https://discuss.privacyguides.net/my/preferences/account) znajduje się link umożliwiający pobranie całej Twojej aktywności w standardowym formacie wartości rozdzielonych przecinkami (CSV).

Jeśli nie masz u nas konta, ale chcesz złożyć wniosek o dostęp do danych, prosimy o [kontakt z nami](about.md).

## Jak mogę zmienić lub usunąć dane na mój temat?

Dane konta możesz zmienić w dowolnym momencie, odwiedzając stronę ustawień profilu swojego konta. Masz też opcję usunięcia swojego profilu na stronie ustawień konta. Skorzystanie z tej opcji rozpoczyna proces usuwania lub anonimizacji zapisów Privacy Guides dotyczących danych podanych do swojego konta. Administratorzy i moderatorzy forum również mają możliwość usuwania i anonimizowania kont.

Możesz także edytować, anonimizować lub usuwać swoje wpisy. Przy edycji wpisów Privacy Guides zachowuje wszystkie wersje Twoich wpisów. Te starsze wersje nie są publiczne, ale mogą mieć do nich dostęp moderatorzy lub administratorzy forum.

## Czy Privacy Guides podejmuje zautomatyzowane decyzje na podstawie moich danych?

### Forum Privacy Guides automatycznie klasyfikuje wpisy jako spam

Wykorzystujemy dane o Twoich wpisach oraz innych wpisach na wielu forach do podejmowania zautomatyzowanych decyzji, czy Twoje wpisy na naszych stronach internetowych prawdopodobnie są spamem.

Jeśli uważasz, że wpis został niesłusznie zablokowany lub usunięty, skontaktuj się z moderatorem forum, który może cofnąć tę decyzję.

### Forum Privacy Guides wykorzystuje dane o Twoich wpisach i aktywności do ustalania poziomów zaufania

Wykorzystujemy dane o Twoich wpisach i aktywności na forum do przyznawania odznak i obliczania poziomu zaufania dla Twojego konta. Poziom zaufania może wpływać na sposób, w jaki możesz uczestniczyć w forum — na przykład czy możesz przesyłać obrazy — oraz może przyznawać dostęp do uprawnień moderacyjnych i zarządczych na forum. Poziom zaufania odzwierciedla zatem zaufanie administratorów forum do Ciebie i ich gotowość do delegowania funkcji zarządzania społecznością, takich jak moderowanie.

Jeśli uważasz, że Twój poziom zaufania został ustawiony błędnie, skontaktuj się z administratorem forum. Administrator może ręcznie dostosować poziom zaufania Twojego konta.

### Forum Privacy Guides używa zgłoszeń od społeczności do podejmowania automatycznych działań

Twoje wpisy mogą zostać automatycznie ukryte, a możliwość publikowania automatycznie zawieszona w wyniku zgłoszeń innych użytkowników.

Decyzje te są następnie weryfikowane przez moderatorów, którzy według własnego uznania mogą je cofnąć.

## Czy Privacy Guides udostępnia dane na mój temat innym podmiotom?

Privacy Guides udostępnia dane konta innym podmiotom w sposób opisany w [sekcji dotyczącej danych konta](#privacy-guides-collects-account-data).

Privacy Guides udostępnia także dane o Twoich wpisach i innej aktywności w sposób opisany w [sekcji dotyczącej danych na forum](#privacy-guides-collects-data-about-posts-and-other-activity-on-our-forum).

### Podwykonawcy przetwarzania wykorzystywani przez Privacy Guides

Privacy Guides korzysta z następujących podwykonawców przetwarzania i może udostępniać dane osobowe dostawcom usług, z których korzystamy do hostowania naszej strony internetowej, dostarczania treści, zabezpieczania usług, przechowywania danych, hostowania i zarządzania naszym serwisem open source oraz do udzielania wsparcia użytkownikom.

| Podwykonawca przetwarzania                                                    | Usługa                                                                                       | Funkcja                                                                                                                                                                     | Miejsce przetwarzania | Linki                                                                                                                                       |
| ----------------------------------------------------------------------------- | -------------------------------------------------------------------------------------------- | --------------------------------------------------------------------------------------------------------------------------------------------------------------------------- | --------------------- | ------------------------------------------------------------------------------------------------------------------------------------------- |
| [Bunny.net](https://bunny.net) (Słowenia)  | [Bunny CDN](https://bunny.net/cdn)                                                           | Usługi sieci dostarczania treści do dystrybucji obrazów i innych zasobów statycznych.                                                                       | Słowenia, globalnie   | [Informacja o ochronie prywatności](https://bunny.net/privacy), [Strona zgodności z RODO](https://bunny.net/gdpr)                           |
| [Cloudflare](https://cloudflare.com) (USA)                 | [Autorytatywny DNS](https://cloudflare.com/application-services/products/dns)                | Usługi autorytatywnego DNS dla naszych nazw domen.                                                                                                          | USA, globalnie        | [Informacja o ochronie prywatności](https://cloudflare.com/privacypolicy), [Strona zgodności z RODO](https://cloudflare.com/trust-hub/gdpr) |
| [Fediverse Communications LLC](https://fediverse.us) (USA) | PeerTube                                                                                     | Hostowanie publicznych filmów wideo produkowanych przez Privacy Guides, udostępnianych lub osadzanych na tej stronie internetowej.                          | USA                   | [Więcej informacji](https://neat.tube/about/instance)                                                                                       |
| [GitHub](https://github.com) (USA)                         | Repozytoria Git                                                                              | _Dla odwiedzających tę stronę internetową_: udostępnianie informacji o bieżącym wydaniu, liczbie gwiazdek repozytorium itp.                 | USA                   | [Informacja o ochronie prywatności](https://docs.github.com/en/site-policy/privacy-policies/github-general-privacy-statement)               |
| [GitHub](https://github.com) (USA)                         | Repozytoria Git, zgłoszenia (issues), pull requesty                       | _Dla współtwórców tej strony internetowej_: hostowanie kodu źródłowego i platform komunikacyjnych, takich jak nasz system śledzenia błędów. | USA                   | [Informacja o ochronie prywatności](https://docs.github.com/en/site-policy/privacy-policies/github-general-privacy-statement)               |
| [GitHub](https://github.com) (USA)                         | [Sponsors](https://github.com/sponsors/privacyguides)                                        | Zbieranie płatności na rzecz Privacy Guides.                                                                                                                | USA                   | [Informacja o ochronie prywatności](https://docs.github.com/en/site-policy/privacy-policies/github-general-privacy-statement)               |
| [Mailgun](https://www.mailgun.com) (USA)                   | Dostarczanie wiadomości e-mail                                                               | Wysyłanie newsletterów i innych wiadomości e-mail do użytkowników.                                                                                          | USA                   | [Informacja o ochronie prywatności](https://www.mailgun.com/privacy-policy), [Strona zgodności z RODO](https://www.mailgun.com/gdpr)        |
| [Stripe](https://stripe.com) (USA)                         | Connect                                                                                      | Przetwarzanie płatności za darowizny.                                                                                                                       | USA                   | [Informacja o ochronie prywatności](https://stripe.com/privacy), [Strona zgodności z RODO](https://stripe.com/legal/privacy-center)         |
| [Triplebit](https://www.triplebit.org) (USA)               | Przechowywanie obiektów                                                                      | Hostowanie statycznych stron internetowych i statycznych treści multimedialnych oraz dystrybucja treści statycznych.                                        | USA, Polska           | [Informacja o ochronie prywatności](https://www.triplebit.org/privacy)                                                                      |
| [Triplebit](https://www.triplebit.org) (USA)               | [Statystyki Umami](https://stats.triplebit.net/share/S80jBc50hxr5TquS/www.privacyguides.org) | Kompilowanie zagregowanych statystyk dotyczących danych odwiedzających naszą stronę internetową, na podstawie przesyłanych informacji po stronie serwera.   | USA                   | [Informacja o ochronie prywatności](https://www.triplebit.org/privacy)                                                                      |
| [Triplebit](https://www.triplebit.org) (USA)               | Wirtualne serwery prywatne (VPS)                                          | Hostowanie naszych dynamicznych stron internetowych oraz przechowywanie i przetwarzanie danych osobowych.                                                   | USA                   | [Informacja o ochronie prywatności](https://www.triplebit.org/privacy)                                                                      |

## Czy Privacy Guides usuwa nieaktywne konta?

Privacy Guides usuwa konta, które nie mają żadnej publicznej aktywności i które były nieużywane przez 3 lata. Jeśli konto posiada publiczną aktywność, nie usuniemy go bez względu na brak aktywności, ponieważ dane profilu są potrzebne do dalszego publikowania Twojej aktywności zgodnie z Twoją pierwotną prośbą.

Zawsze możesz w dowolnym momencie zażądać usunięcia swoich danych, niezależnie od tej polityki.

## Jak mogę skontaktować się z Privacy Guides w sprawie prywatności?

Pytania, wnioski i skargi można przesyłać za pośrednictwem poczty e-mail na adres <team@privacyguides.org>. Możesz też skorzystać z komunikatora Signal lub innej metody kontaktu opisanej [tutaj](about.md#contact-us), aby skontaktować się z nami w bezpieczniejszy sposób.

W przypadku skarg wynikających z RODO zawsze możesz również złożyć skargę do lokalnego organu nadzorczego ds. ochrony danych.

## Gdzie mogę dowiedzieć się o zmianach?

Niniejsza wersja informacji o ochronie prywatności Privacy Guides weszła w życie 24 września 2025 r.

Kolejną wersję Privacy Guides opublikuje tutaj: <https://www.privacyguides.org/en/privacy/>.

W przyszłych wersjach Privacy Guides może zmienić sposób ogłaszania zmian. W międzyczasie Privacy Guides może aktualizować swoje dane kontaktowe bez oddzielnego ogłoszenia. Najnowsze dane kontaktowe można znaleźć w dowolnym momencie pod adresem <https://www.privacyguides.org/en/privacy/>.

Pełna [historia zmian](https://github.com/privacyguides/privacyguides.org/commits/main/docs/privacy.md) tej strony dostępna jest w serwisie GitHub.

W przypadku rozbieżności między tłumaczeniem a wersją angielską niniejszego dokumentu pierwszeństwo ma wersja angielska.
