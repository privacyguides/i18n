---
title: "Informacje i zastrzeżenia"
description: Informacje o licencji naszej strony internetowej, zasadach dozwolonego użytkowania oraz innych ważnych kwestiach.
---

## Zastrzeżenie prawne

Privacy Guides nie jest kancelarią prawną. W związku z tym strona internetowa Privacy Guides oraz jej współtwórcy nie udzielają porad prawnych. Materiały i zalecenia zamieszczone na naszej stronie internetowej i w poradnikach nie stanowią porady prawnej, a wniesienie wkładu na tę stronę internetową lub komunikacja z Privacy Guides czy innymi współtwórcami nie tworzy relacji prawnik–klient.

Prowadzenie tej strony internetowej, jak każda działalność ludzka, wiąże się z niepewnością i kompromisami. Mamy nadzieję, że strona ta będzie pomocna, jednak może zawierać błędy i nie jest w stanie objąć wszystkich możliwych sytuacji. Jeśli masz pytania dotyczące swojej sytuacji, zachęcamy do przeprowadzenia własnych poszukiwań, zasięgnięcia opinii innych ekspertów oraz wzięcia udziału w dyskusjach ze społecznością Privacy Guides. W przypadku pytań prawnych należy skonsultować się ze swoim radcą prawnym przed podjęciem dalszych działań.

Privacy Guides jest projektem open-source udostępnianym na zasadach, które — w celu ochrony witryny i jej wspołtwórców — wyraźnie stwierdzają, że projekt i strona internetowa Privacy Guides są oferowane „w takim stanie, jakim są”, bez gwarancji, oraz że wyłączana jest odpowiedzialność za szkody wynikające z korzystania ze strony lub z jakichkolwiek zalecanych na niej rozwiązań. Privacy Guides nie gwarantuje ani nie składa żadnych oświadczeń co do dokładności, spodziewanych rezultatów ani niezawodności korzystania z materiałów znajdujących się na stronie internetowej lub dotyczących tych materiałów na jakichkolwiek stronach podlinkowanych.

Privacy Guides nie gwarantuje również, że strona internetowa będzie dostępna nieprzerwanie lub w ogóle.

## Przegląd licencji

<div class="admonition danger" markdown>

Poniżej zamieszczono streszczenie [licencji](https://github.com/privacyguides/privacyguides.org/blob/main/README.md#license) w formie zrozumiałej dla ludzi (nie jest to substytut pełnej licencji).

</div>

O ile nie zaznaczono inaczej, cała **zawartość** na tej stronie internetowej jest udostępniona na publicznej licencji [Uznanie autorstwa – Na tych samych warunkach 4.0 Międzynarodowa](https://github.com/privacyguides/privacyguides.org/tree/main/LICENSE). Oznacza to, że można wykorzystać treści tej strony internetowej przeznaczone do użytku przez ludzi we własnym projekcie pod warunkiem odpowiedniego wskazania autorstwa [Privacy Guides](https://www.privacyguides.org) (w tym linku, gdy jest to technicznie możliwe) oraz udostępnienia projektu na tej samej licencji. Nie wolno w sposób sugerujący, że Privacy Guides popiera autora lub sposób wykorzystania treści. **Nie można** wykorzystywać znaków towarowych Privacy Guides we własnym projekcie bez wyraźnej zgody projektu. Znaki towarowe marki Privacy Guides obejmują logotyp „Privacy Guides” oraz sygnet tarczy.

Podstawowy **kod źródłowy** używany do generowania tej strony internetowej i wyświetlania jej zawartości jest udostępniany na warunkach [licencji MIT](https://github.com/privacyguides/privacyguides.org/tree/main/LICENSE-CODE).

Nie obejmuje to kodu stron trzecich osadzonego w repozytorium Privacy Guides ani kodu, dla którego wskazano inną licencję zastępczą. Poniższe przykłady są istotne, ale lista może nie być wyczerpująca:

* Czcionka nagłówkowa [Bagnard](https://github.com/privacyguides/brand/tree/67166ed8b641d8ac1837d0b75329e02ed4056704/fonts/Bagnard) jest licencjonowana na warunkach licencji [SIL Open Font License 1.1](https://github.com/privacyguides/brand/blob/67166ed8b641d8ac1837d0b75329e02ed4056704/fonts/Bagnard/LICENSE.txt).
* Czcionka [Public Sans](https://github.com/privacyguides/brand/tree/67166ed8b641d8ac1837d0b75329e02ed4056704/fonts/Public%20Sans) używana w większości tekstu na stronie jest licencjonowana na warunkach opisanych [tutaj](https://github.com/privacyguides/brand/blob/67166ed8b641d8ac1837d0b75329e02ed4056704/fonts/Public%20Sans/LICENSE.txt).
* Czcionka [DM Mono](https://github.com/privacyguides/brand/tree/67166ed8b641d8ac1837d0b75329e02ed4056704/fonts/DM%20Mono) używana w tekście o stałej szerokości znaków jest licencjonowana na warunkach licencji [SIL Open Font License 1.1](https://github.com/privacyguides/brand/blob/67166ed8b641d8ac1837d0b75329e02ed4056704/fonts/DM%20Mono/LICENSE.txt).

Uważamy, że logo i inne obrazy w katalogu `assets` pochodzące od dostawców zewnętrznych znajdują się w domenie publicznej lub mieszczą się w ramach **dozwolonego użytku**. W skrócie [doktryna „dozwolonego użytku”](https://copyright.gov/fair-use/more-info.html) pozwala wykorzystać chronione prawem autorskim obrazy w celu identyfikacji podmiotu w kontekście komentarza publicznego. Mogą one jednak podlegać przepisom dotyczącym znaków towarowych w jednym lub kilku jurysdykcjach. Przed użyciem tych treści należy upewnić się, że służą one identyfikacji podmiotu lub organizacji będącej właścicielem znaku towarowego oraz że ich wykorzystanie jest dozwolone zgodnie z przepisami obowiązującymi w okolicznościach planowanego użycia. *Kopiując treści z tej strony internetowej, ponosisz wyłączną odpowiedzialność za upewnienie się, że nie naruszasz praw autorskich ani znaków towarowych stron trzecich.*

Wnosząc wkład do naszej strony internetowej, czyni się to na mocy powyższych licencji, przyznając Privacy Guides wieczystą, ogólnoświatową, niewyłączną, zbywalną, wolną od opłat, nieodwoływalną licencję z prawem do udzielania sublicencji przez wiele szczebli sublicencjobiorców na reprodukcję, modyfikację, wyświetlanie, wykonywanie i dystrybucję wkładu jako części naszego projektu.

## Zasady dozwolonego użytkowania

Nie wolno korzystać z tej strony internetowej w sposób, który powoduje lub może spowodować uszkodzenie strony bądź ograniczenie dostępności lub użyteczności Privacy Guides, ani w sposób niezgodny z prawem, nielegalny, oszukańczy, szkodliwy lub w związku z jakąkolwiek niezgodną z prawem, nielegalną, oszukańczą lub szkodliwą działalnością.

Bez uprzedniej, wyraźnej zgody na piśmie zabronione jest prowadzenie systematycznych lub zautomatyzowanych działań gromadzących dane na tej stronie internetowej lub w związku z nią, w tym:

* Nadmierne automatyczne skany
* Ataki typu „blokada usługi” (Denial of Service)
* Scraping (ekstrakcja danych internetowych)
* Data Mining (eksploracja danych)
* „Framing” (iframes)

---

*Fragmenty powyższej informacji zostały zaczerpnięte z [opensource.guide](https://github.com/github/opensource.guide/blob/master/notices.md) na GitHub. Ten zasób i ta strona są udostępnione na warunkach licencji [CC-BY-4.0](https://creativecommons.org/licenses/by-sa/4.0).*
