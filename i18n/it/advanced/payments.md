---
title: Pagamenti privati
icon: material/hand-coin
description: Your buying habits are the holy grail of ad targeting, but you still have plenty of options when it comes to making payments privately.
---

C'è un motivo per cui i dati sulle tue abitudini d'acquisto siano considerati il Sacro Graal del targeting pubblicitario: i tuoi acquisti possono far trapelare un vero e proprio tesoro di dati su di te. Sfortunatamente, il sistema finanziario del momento è anti-privacy di design, consentendo a banche, altre aziende e governi di tracciare facilmente le transazioni. Tuttavia, disponi di molte opzioni, per quanto riguarda effettuare pagamenti in modo privato.

## Contanti

Per secoli, **il contante** ha rappresentato la forma principale di pagamento privato. Il contante presenta eccellenti proprietà di privacy in gran parte dei casi, è ampiamente accettato in gran parte dei paesi ed è **fungibile**, a significare che non è unico ed è interamente intercambiabile.

Le leggi sul pagamento in contanti variano a seconda del paese. Negli Stati Uniti, per i pagamenti in contanti superiori a 10.000 dollari è richiesta una comunicazione speciale all'IRS tramite il [modulo 8300](https://irs.gov/businesses/small-businesses-self-employed/form-8300-and-reporting-cash-payments-of-over-10000). L'azienda ricevente deve verificare l'ID del nome, l'indirizzo, l'occupazione, la data di nascita e il Numero di Sicurezza Sociale o altro TIN (con alcune eccezioni), del pagatore. Esistono dei limiti inferiori senza ID, per $3.000 o inferiori, per i cambi e i trasferimenti di denaro. Inoltre, i contanti contengono dei numeri di serie. Questi non sono quasi mai tracciati dai venditori, ma sono utilizzabili dalle autorità nelle indagini mirate.

Nonostante ciò, è tipicamente l'opzione migliore.

## Carte Prepagate e Carte Regalo

Acquistare carte regalo e carte prepagate presso gran parte dei negozi di alimentari e minimarket è relativamente semplice, con i contanti. Solitamente, le carte regalo, non prevedono commissioni, a differenza delle carte prepagate; quindi, presta particolare attenzione a tali commissioni e alle date di scadenza. Alcuni negozi potrebbero richiedere di fornire il tuo ID al pagamento, per ridurre le frodi.

Solitamente, le carte regalo, hanno limiti di fino a $200 per carta, mentre alcune offrono limiti superiori ai $2.000 per carta. Le carte prepagate (ad esempio, quelle di Visa o Mastercard) hanno solitamente un limite massimo di 1.000 dollari per carta.

Le carte regalo hanno lo svantaggio di essere soggette alle politiche dei venditori, che potrebbero avere termini e limitazioni terribili. Ad esempio, alcuni venditori non accettano pagamenti esclusivi con carte regalo, o potrebbero annullare il valore della carta se ti considerano un utente ad alto rischio. Una volta ottenuto il credito del venditore, il venditore ha un forte controllo su di esso.

Le carte prepagate non consentono i prelievi di contanti dagli sportelli automatici o i pagamenti "tra pari" su Venmo e app simili.

Il contante resta l'opzione migliore per gli acquisti di persona, per gran parte delle persone. Le carte regalo possono essere utili per i risparmi che comportano. Le carte prepagate possono essere utili per i luoghi che non accettano contanti. Le carte regalo e le carte prepagate sono più facili da utilizzare online, rispetto ai contanti, e sono più facili da acquisire con le criptovalute che con i contanti.

### Mercati Online

Se possiedi delle [criptovalute](../cryptocurrency.md), puoi acquistare delle carte regalo con un mercato online dedicato. Alcuni di questi servizi offrono opzioni di verifica dell'ID per limiti superiori, oltre a consentire conti che utilizzano soltanto un indirizzo email. I limiti di base partono da $5.000-10.000 al giorno per i conti di base e limiti significativamente superiori per i conti verificati con ID (se offerti).

Acquistando le carte regalo online, solitamente è offerto un lieve sconto. Le carte prepagate sono solitamente vendute online al valore nominale o con una commissione. Se acquisti carte prepagate e carte regalo con le criptovalute, dovresti preferire vivamente il pagamento con Monero, che fornisce una forte privacy, di più a riguardo in seguito. Pagare una carta regalo con un metodo di pagamento rintracciabile annulla i vantaggi forniti dalle stesse, quando acquistate in contanti o con Monero.

- [Mercati Online di Carte Regalo :material-arrow-right-drop-circle:](../financial-services.md#gift-card-marketplaces)

## Carte Virtuali

Un altro modo per proteggere le tue informazioni dai commercianti online è utilizzare carte virtuali e a uso singolo, che mascherano le tue informazioni bancarie o di fatturazione. Ciò è soprattutto utile per proteggerti dalle violazioni di dati dei venditori, ridurre il tracciamento sofisticato o la correlazione degli acquisti da parte delle agenzie di marketing, nonché il furto di dati online. **Non** ti assistono nell'effettuare un pagamento completamente autonomo, né nascondono alcuna informazione allo stesso istituto bancario. Le istituzioni finanziarie regolari che offrono le carte virtuali sono soggette a leggi di "Conoscenza del Cliente" (KYC), a significare che potrebbero richiedere il tuo ID o altre informazioni identificative.

- [Servizi di Mascheramento dei Pagamenti Consigliati :material-arrow-right-drop-circle:](../financial-services.md#payment-masking-services)

Queste, tendono a essere buone opzioni per i pagamenti ricorrenti/abbonamenti online, mentre le carte regalo prepagate sono preferite per le transazioni una tantum.

## Criptovalute

Le criptovalute sono una forma di valuta digitale, progettata per funzionare senza autorità centrale, come un governo o una banca. Mentre *alcuni* progetti di criptovalute possono consentirti di effettuare transazioni private online, molti utilizzano una blockchain pubblica che non fornisce alcuna privacy delle transazioni. Inoltre, le criptovalute tendono a essere risorse molto volatili, a significare che il loro valore può cambiare rapidamente e significativamente, in qualsiasi momento. Per questo, generalmente, sconsigliamo l'utilizzo di criptovalute come riserva di valore a lungo termine. Se decidi di utilizzare le criptovalute online, assicurati prima di avere la piena comprensione degli aspetti relativi alla privacy, e di investire soltanto somme che non sarebbero disastrose da perdere.

<div class="admonition danger" markdown>
<p class="admonition-title">Attenzione</p>

La maggior parte delle criptovalute operano su una blockchain **pubblica**, il che significa che ogni transazione è di dominio pubblico. Ciò include anche gran parte delle criptovalute più note, come Bitcoin ed Ethereum. Le transazioni con tali criptovalute non dovrebbero essere considerate private e non proteggeranno il tuo anonimato.

Inoltre, molte, se non la maggior parte, delle criptovalute sono truffe. Effettua attentamente le transazioni, soltanto con i progetti di cui ti fidi.

</div>

### Privacy Coin

Esistono numerosi progetti di criptovalute che pretendono di garantire la privacy, rendendo anonime le transazioni. Consigliamo di utilizzarne uno che fornisca l'anonimato delle transazioni **di default**, per evitare gli errori operativi.

- [Criptovalute consigliate :material-arrow-right-drop-circle:](../cryptocurrency.md#monero)

Le Privacy Coins sono state oggetto di un crescente controllo da parte delle agenzie governative. Nel 2020, [l'IRS ha pubblicato una taglia di 625.000$](https://forbes.com/sites/kellyphillipserb/2020/09/14/irs-will-pay-up-to-625000-if-you-can-crack-monero-other-privacy-coins/?sh=2e9808a085cc) per gli strumenti in grado di violare il Bitcoin Lightning Network e/o la privacy delle transazioni di Monero. Infine, [hanno pagato due aziende](https://sam.gov/opp/5ab94eae1a8d422e88945b64181c6018/view) (Chinalysis e Integra Fec), per un totale di $1,25 milioni per strumenti che pretendono di farlo (non si sa quale rete di criptovalute sia mirata da tali strumenti). A causa della segretezza che circonda strumenti come questi, ==nessuno di questi metodi di tracciamento delle criptovalute è stato confermato indipendentemente.== Tuttavia, è molto probabile che esistano strumenti che aiutano le indagini mirate sulle transazioni di monete private, e che le monete private riescano solo a contrastare la sorveglianza di massa.

### Altre Valute (Bitcoin, Ethereum, ecc.)

La vasta maggioranza dei progetti di criptovalute utilizza una blockchain pubblica, a significare che tutte le transazioni sono sia facilmente tracciabili che permanenti. Come tali, scoraggiamo vivamente l'utilizzo di gran parte delle criptovalute, per le motivazioni correlate alla privacy.

Le transazioni anonime su una blockchain pubblica sono *teoricamente* possibili, e la wiki di Bitcoin [fornisce un esempio di una transazione "completamente anonima"](https://en.bitcoin.it/wiki/Privacy#Example_-_A_perfectly_private_donation). Tuttavia, per farlo, è necessaria una configurazione complicata con Tor e il "mining in solo" di un blocco per generare criptovalute completamente indipendenti, un metodo considerato poco pratico praticamente da ogni appassionato, per molti anni.

==La tua migliore opzione è evitare interamente queste criptovalute e sceglierne uno che fornisca la privacy di default.== Tentare di utilizzare altre criptovalute è al di fuori dell'ambito di questo sito ed è vivamente sconsigliato.

### Custodia del portafoglio

Per le criptovalute esistono due forme di portafogli: custodiali e non custodiali. I portafogli custodiali sono operati da aziende/piattaforme di scambio centralizzate, che possiedono la chiave privata per il tuo portafoglio; puoi accedervi ovunque, tipicamente con un nome utente e una password regolari. I portafogli non custodiali sono portafogli in cui l'utente controlla e gestisce le chiavi private per accedervi. Supponendo che tu mantenga le chiavi private del tuo portafoglio al sicuro, i portafogli non custodiali forniscono una maggiore sicurezza e resistenza alla censura, rispetto a quelli custoddiali, poiché le tue criptovalute non possono essere rubate o congelate da un'azienda avente la custodia delle tue chiavi private. La custodia della chiave è specialmente importante per quanto riguarda le valute della privacy: i portafogli custodiali garantiscono all'azienda operante, l'abilità di visualizzare le tue transazioni, annullando i vantaggi di tali criptovalute in termini di privacy.

### Acquisizione

Acquisire [criptovalute](../cryptocurrency.md) come Monero in modo privato, può essere difficile. I marketplace P2P, piattaforme che facilitano gli scambi tra persone, sono un'opzione che può essere utilizzata. Se l'utilizzo di un exchange che richiede il KYC è un rischio accettabile per te, finché le transazioni successive non sono tracciabili, un'opzione molto più facile è acquistare Monero su una piattaforma come [Kraken](https://kraken.com), o acquistare Bitcoin/Litecoin da una piattaforma KYC, poi scambiabili per Monero. Quindi, potrai prelevare i Monero acquistati sul tuo portafoglio non custodiale, per utilizzarli privatamente in seguito.

Se scegli di procedere così, assicurati di acquistare Monero in momenti differenti e in importi differenti, rispetto a dove li spenderai. Se acquisti $5000 Monero su una piattaforma di scambio ed effettui un acquisto di $5000 in Monero un'ora dopo, queste azioni potrebbero potenzialmente essere correlate a un osservatore esterno, indipendentemente dal percorso intrapreso dai Monero. Frammentare gli acquisti e acquistare importi maggiori di Monero in anticipo, per poi spenderli su più transazioni di piccole dimensioni, può evitare tale insidia.

## Ulteriori Considerazioni

Effettuando un pagamento di persona in contanti, assicurati di tenere a mente la tua privacy personale. Le telecamere di sicurezza sono onnipresenti. Considera di indossare abiti non distinti e una mascherina (come una mascherina chirurgica o N95). Non iscriverti a programmi a premi, e non fornire alcuna altra informazione su di te.

Acquistando online, idealmente, dovresti farlo su [Tor](tor-overview.md). Tuttavia, molti commercianti non consentono gli acquisti con Tor. Puoi prendere in considerazione l'utilizzo di una [VPN consigliata](../vpn.md) (pagata in contanti, carte regalo o Monero), o di effettuare l'acquisto da un bar o da una libreria, con una Wi-Fi gratuita. Se stai ordinando un articolo fisico che dev'essere consegnato, dovrai fornire un indirizzo di consegna. Dovresti considerare l'utilizzo di una casella postale, casella privata o indirizzo di lavoro.
