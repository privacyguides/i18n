---
title: "Proč je soukromí důležité"
icon: 'material/shield-account'
description: V moderní době zneužívání digitálních dat nebylo vaše soukromí nikdy tak důležité, a přesto se mnozí domnívají, že je to již ztracená věc. Není.
---

V moderní době zneužívání digitálních dat nebylo vaše soukromí nikdy tak důležité, a přesto se mnozí domnívají, že je to již ztracená věc. Není. ==Vaše soukromí je k mání== a vy se o něj musíte starat. Soukromí je o moci a je tak důležité, aby tato moc skončila ve správných rukou.

Soukromí se týká hlavně informací o lidech. To je důležité mít na paměti, protože víme, že informace o lidech ostatním umožňují mít nad nimi moc. Pokud nám záleží na tom, abychom byli autentičtí, naplnění a svobodní lidé, musíme se zajímat o pravidla, kterým podléhají informace o nás. Tolik aspektů moderní společnosti je organizováno kolem **informací**. Když nakupujete online, čtete zprávy, něco hledáte, volíte, hledáte cestu někam nebo vesměs cokoliv jiného, spoléháte se na informace. Pokud žijeme v informační společnosti, na našich informacích, a tím pádem i na našem soukromí, záleží.

## Co je to soukromí?

Hodně lidí si plete pojmy: **„soukromí“**, **„bezpečnost“** a **„anonymita“**. Můžete se setkat s tím, že lidé kritizují různé produkty, protože „neposkytují soukromí“, i když jim ve skutečnosti vadí, že neposkytují anonymitu. Na tomto webu se věnujeme všem třem, ale je potřeba si vyjasnit rozdíl mezi nimi, a kdy každý z nich dává smysl.

[:material-movie-open-play-outline: Video: Přestaňte zaměňovat soukromí, anonymitu a bezpečnost](https://www.privacyguides.org/videos/2025/03/14/stop-confusing-privacy-anonymity-and-security ""){.md-button}

<!-- markdownlint-disable-next-line -->
**Soukromí**
:

==Soukromí je jistota, že vaše data mohou ostatní vidět jen v případě, že to vy dovolíte.== Například v rámci chatovacích aplikací vám poskytuje koncové (E2EE) šifrování soukromí tím, že zprávy si můžete zobrazit jen vy a příjemce.

<!-- markdownlint-disable-next-line -->
**Bezpečnost**
:

Bezpečnost je schopnost věřit aplikacím, které používáte – že zúčastnění jsou opravdu těmi, za které se vydávají – a zároveň udržuje tyto aplikace v bezpečí. V rámci prohlížení webu je bezpečnost zajišťována např. HTTPS certifikáty.
:

Certifikáty slouží jako důkaz, že komunikujete přímo se stránkou, kterou jste navštívili, a znemožňuje potenciálním útočníkům čtení nebo změnu dat, které posíláte nebo přijímáte od webové stránky.

<!-- markdownlint-disable-next-line -->
**Anonymita**
:

Anonymita je schopnost jednat bez toho, aby k vám byl přiřazený nějaký trvalý identifikátor. Toho můžete docílit online např. [Torem](../tor.md), který vám umožňuje prohlížet internet za pomoci náhodných IP adres a internetových spojení, aniž byste museli odhalovat svoji.
:

**Pseudonymita** je podobný koncept, ale jde o schopnost mít trvalý identifikátor, který ale není vázaný přímo k vaší pravé identitě. Pokud vás všichni online znají jako `@Pařan12`, ale vaše pravé jméno neznají, jedná se o pseudonym.

Všechny tyto vlastnosti se překrývají, ale je možné z nich vyrobit jakoukoli kombinaci. Pro většinu lidí je „libovka“, když se všechny tři vlastnosti překrývají. Na druhou stranu, skloubit je dohromady je ale ošemetnější, než by si hodně lidí ze začátku myslelo. Někdy ale musíte dělat kompromisy, a i to je v pořádku. V tom případě nastupuje na scénu **threat modeling**, který vám umožňuje dělat informovaná rozhodnutí o tom, který [software a služby](../tools.md) budete používat.

[:material-book-outline: Zjistěte více o threat modelingu](threat-modeling.md ""){.md-button}

## Soukromí vs utajování

Častým protiargumentem proti hnutím bojujícím za soukromí je dojem o tom, že člověk nepotřebuje soukromí, pokud **„nemá co tajit“**. Jedná se ale o nebezpečný předpoklad, protože naznačuje, že lidé, kteří si chtějí zachovávat soukromí, musí být kriminálníci, úchylové, nebo jsou vadní jiným způsobem.

==Neměli byste zaměňovat soukromí za tajnůstkářství.== Všichni víme, co se děje na záchodě, ale i tak si na něm raději zavřete dveře. Ne proto, že potřebujete něco tajit, ale protože chcete soukromí. Vždy máme něco – třeba údaje o svém zdravotním stavu nebo sexuálních chování – které nepotřebujeme sdílet se světem. A víte co? To je v pořádku. Potřeba soukromí je legitimní, a nedělá nás o nic méně lidmi. Soukromí je o tom, abyste měli své informace pod kontrolou, ne abyste schovávali tajemství.

## Je ochrana soukromí o kontrole?

Běžná definice soukromí je ta, že *máte kontrolu* nad tím, kdo má přístup k vašim datům. Je snadné se chytnout do téhle pasti, hlavně proto, že jsme s touto definicí soukromí pracovali dlouhou dobu. Zní dobře a spoustu lidem dává smysl, ale v praxi vůbec nic neznamená.

Jako příklad si můžeme uvést např. souhlas s cookies. Za dobu, kdy brouzdáte na různých stránkách, jich potkáte tucet. Mají krásně seřazená zaškrtávací políčka a slidery, díky kterým můžete „upravovat“ nastavení tak, aby odpovídalo vašim preferencím. Nakonec ale stejně klikneme na tlačítko „Povolit vše“, protože se akorát chceme podívat na nějaký článek, nebo si něco koupit. Nikomu se nechce dělat bezpečnostní audit na každé stránce, kterou navštíví. Je to cvičení z oblasti [architektury výběru](https://en.wikipedia.org/wiki/Choice_architecture), vytvořené tak, aby vás přiměla jít cestou nejmenšího odporu, namísto toho, abyste se brodili v moři možností nastavení, které tam v prvé řadě ani nemusí být.

==Kontrola nad svým soukromím je ve většině aplikací jen iluze.== Je tam sice blištivé menu s různými typy rozhodnutí, které můžete o svých datech udělat, ale jen výjimečně tam jsou taková, která hledáte, jako je např. „používejte má data jen pro to, abyste mi pomohli“. Tento typ kontroly ve vás má vyvolat stud kvůli vašim rozhodnutím. Má vás přesvědčit, že jste „měli možnost“ zařídit, aby aplikace více respektovaly vaše soukromí, ale rozhodli jste se pro opak.

Respekt k soukromí je něco, co potřebujeme v každém [softwaru a službě](../tools.md) a měla by to být samozřejmost. Většinu aplikací totiž sami nepřinutíte, aby ho respektovaly.

[:material-movie-open-play-outline: Video: 5 kroků pro zlepšení svého soukromí](https://www.privacyguides.org/videos/2025/02/14/5-easy-steps-to-protect-yourself-online){ class="md-button" }

## Zdroje

- [Why Privacy Matters (Proč na soukromí záleží)](https://amazon.com/dp/0190939044) od Neila Richardse (anglicky, 2021)
- [The New Oil: Why Privacy & Security Matter (Proč na soukromí a bezpečnosti záleží)](https://thenewoil.org/en/guides/prologue/why)
- [@Thorin-Oakenpants – Anonymity vs Privacy vs Security (Anonymita vs soukromí vs bezpečnost)](https://code.privacyguides.dev/privacyguides/privacytools.io/issues/1760#issuecomment-10452)
