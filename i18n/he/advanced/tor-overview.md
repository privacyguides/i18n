---
title: "סקירה כללית של Tor"
icon: 'simple/torproject'
description: Tor היא רשת מבוזרת בחינם לשימוש המיועדת לשימוש באינטרנט עם כמה שיותר פרטיות.
---

Tor היא רשת מבוזרת בחינם לשימוש המיועדת לשימוש באינטרנט עם כמה שיותר פרטיות. בשימוש נכון, הרשת מאפשרת גלישה ותקשורת פרטית ואנונימית.

## בניית נתיב לשירותי Clearnet

"שירותי Clearnet" הם אתרים אליהם אתה יכול לגשת עם כל דפדפן, כמו [privacyguides.org](https://www.privacyguides.org). Tor מאפשר לך להתחבר לאתרים אלה באופן אנונימי על ידי ניתוב התנועה שלך דרך רשת המורכבת מאלפי שרתים המנוהלים על ידי מתנדבים הנקראים צמתים (או ממסרים).

בכל פעם שאתה [מתחבר ל-](../tor.md)Tor, הוא יבחר שלושה צמתים כדי לבנות נתיב לאינטרנט - נתיב זה נקרא "מעגל"

<figure markdown>
  ![נתיב טור המראה את המכשיר שלך מתחבר לצומת כניסה, צומת אמצע וצומת יציאה לפני הגעה לאתר היעד](../assets/img/how-tor-works/tor-path.svg#only-light)
  ![נתיב טור המציג את המכשיר שלך מתחבר לצומת כניסה, צומת אמצע וצומת יציאה לפני הגעה לאתר היעד](../assets/img/how-tor-works/tor-path-dark.svg#only-dark)
  <figcaption>מסלול מעגל טור</figcaption>
</figure>

לכל אחד מהצמתים הללו יש פונקציה משלו:

### צומת הכניסה

צומת הכניסה, המכונה לעתים קרובות צומת השמירה, הוא הצומת הראשון שאליו מתחבר לקוח ה-Tor שלך. צומת הכניסה מסוגל לראות את כתובת ה-IP שלך, אולם הוא לא יכול לראות למה אתה מתחבר.

שלא כמו הצמתים האחרים, לקוח Tor יבחר באקראי צומת כניסה ויישאר איתו במשך חודשיים עד שלושה כדי להגן עליך מפני התקפות מסוימות.[^1]

### הצומת האמצעי

הצומת האמצעי הוא הצומת השני שאליו מתחבר לקוח ה-Tor שלך. הוא יכול לראות מאיזה צומת הגיעה התנועה - צומת הכניסה - ולאיזה צומת היא עוברת הבא. הצומת האמצעי לא יכול לראות את כתובת ה-IP שלך או את הדומיין שאליו אתה מתחבר.

עבור כל מעגל חדש, הצומת האמצעי נבחר באקראי מבין כל צמתי ה- Tor הזמינים.

### צומת היציאה

צומת היציאה הוא הנקודה שבה תעבורת האינטרנט שלך עוזבת את רשת Tor ומועברת ליעד הרצוי. צומת היציאה לא יכול לראות את כתובת ה-IP שלך, אבל הוא יודע לאיזה אתר הוא מתחבר.

צומת היציאה ייבחר באקראי מבין כל צמתי ה-Tor הזמינים שהופעלו עם דגל ממסר יציאה.[^2]

## בניית נתיב לשירותי Clearnet

"שירותי בצל" (המכונה בדרך כלל "שירותים נסתרים") הם אתרים שניתן לגשת אליהם רק על ידי דפדפן Tor. לאתרים אלה יש שם דומיין ארוך שנוצר באקראי המסתיים ב-`.onion`.

התחברות לשירות Onion ב-Tor עובד בצורה דומה מאוד לחיבור לשירות clearnet, אבל התעבורה שלך מנותבת דרך סך של **שישה** צמתים לפני שהיא מגיעה לשרת היעד. עם זאת, בדיוק כמו בעבר, רק שלושה מהצמתים הללו תורמים לאנונימיות *שלך*, שלושת הצמתים האחרים מגינים על *שירות הבצל* אנונימיות, הסתרת ה-IP והמיקום האמיתיים של האתר באותו אופן שבו דפדפן Tor מסתיר את שלך.

<figure style="width:100%" markdown>
  ![נתיב Tor המראה את התנועה שלך מנותבת דרך שלושת צמתי ה-Tor שלך בתוספת שלושה צמתי Tor נוספים המסתירים את זהות האתר](../assets/img/how-tor-works/tor-path-hidden-service.svg#only-light)
  ![נתיב Tor המראה את התנועה שלך מנותבת דרך שלושת צמתי ה-Tor שלך בתוספת שלושה צמתי Tor נוספים המסתירים את זהות האתר](../assets/img/how-tor-works/tor-path-hidden-service-dark.svg#only-dark)
  <figcaption>מסלול מעגל טור עם שירותי Onion. צמתים בגדר ה<span class="pg-blue">כחולה</span> שייכים לדפדפן שלך, בעוד צמתים בגדר ה<span class="pg-red">אדומה</span> שייכים לשרת, כך שזהותם מוסתרת ממך.</figcaption>
</figure>

## הצפנה

Tor מצפין כל חבילה (גוש של נתונים משודרים) שלוש פעמים עם המפתחות מצומת היציאה, האמצע והכניסה - בסדר הזה.

לאחר ש-Tor בנה מעגל, העברת הנתונים מתבצעת באופן הבא:

1. ראשית: כאשר החבילה מגיעה לצומת הכניסה, השכבה הראשונה של ההצפנה מוסרת. בחבילה מוצפנת זו, צומת הכניסה ימצא חבילה מוצפנת נוספת עם כתובת הצומת האמצעית. לאחר מכן צומת הכניסה יעביר את החבילה לצומת האמצעי.

2. שנית: כאשר הצומת האמצעי מקבל את החבילה מצומת הכניסה, גם הוא יסיר שכבת הצפנה עם המפתח שלו, והפעם ימצא חבילה מוצפנת עם כתובת צומת היציאה. הצומת האמצעי יעביר את החבילה לצומת היציאה.

3. לבסוף: כאשר צומת היציאה יקבל את החבילה שלו, הוא יסיר את שכבת ההצפנה האחרונה עם המפתח שלו. צומת היציאה יראה את כתובת היעד ויעביר את החבילה לכתובת זו.

להלן תרשים חלופי המציג את התהליך. כל צומת מסיר את שכבת ההצפנה שלו, וכאשר שרת היעד מחזיר נתונים, אותו תהליך קורה לגמרי הפוך. למשל, צומת היציאה לא יודע מי אתה, אבל הוא כן יודע מאיזה צומת הוא הגיע, ולכן הוא מוסיף שכבת הצפנה משלו ושולח אותו בחזרה.

<figure markdown>
  ![הצפנת Tor](../assets/img/how-tor-works/tor-encryption.svg#only-light)
  ![הצפנת Tor](../assets/img/how-tor-works/tor-encryption-dark.svg#only-dark)
  <figcaption>שליחה וקבלה של נתונים דרך רשת Tor</figcaption>
</figure>

Tor מאפשר לנו להתחבר לשרת מבלי שאף גורם אחד ידע את כל הנתיב. צומת הכניסה יודע מי אתה, אבל לא לאן אתה הולך; הצומת האמצעי לא יודע מי אתה או לאן אתה הולך; וצומת היציאה יודע לאן אתה הולך, אבל לא מי אתה. מכיוון שצומת היציאה הוא זה שיוצר את החיבור הסופי, שרת היעד לעולם לא יידע את כתובת ה-IP שלך.

## הסתייגויות

למרות ש-Tor מספקת ערובות פרטיות חזקות, צריך להיות מודע לכך ש-Tor אינו מושלם:

- ליריבים ממומנים היטב עם יכולת לצפות באופן פסיבי ברוב תעבורת הרשת על פני הגלובוס יש סיכוי לבטל את האנונימיות של משתמשי Tor באמצעות ניתוח תעבורה מתקדם. Tor גם לא מגן עליך מפני חשיפת עצמך בטעות, כגון אם אתה חולק יותר מדי מידע על זהותך האמיתית.
- צמתי יציאה של Tor יכולים גם לנטר את התעבורה שעוברת דרכם. המשמעות היא שתעבורה שאינה מוצפנת, כגון תעבורת HTTP רגילה, יכולה להיות מתועדת ולמעקב. אם תעבורה כזו מכילה מידע אישי מזהה, היא יכולה להפוך אותך לאנונימית לאותו צומת יציאה. לפיכך, אנו ממליצים להשתמש ב-HTTPS על פני Tor במידת האפשר.

אם ברצונך להשתמש ב- Tor לגלישה באינטרנט, אנו ממליצים רק על דפדפן ה**רשמי** Tor - הוא נועד למנוע טביעת אצבע.

- [דפדפן Tor :material-arrow-right-drop-circle:](../tor.md#tor-browser)

## מקורות נוספים

- [מדריך למשתמש של דפדפן Tor](https://tb-manual.torproject.org)
- [How Tor Works - Computerphile](https://invidious.privacyguides.net/embed/QRYzre4bf7I?local=true) <small>(יוטיוב)</small>
- [Tor שירותי בצל - Computerphile](https://invidious.privacyguides.net/embed/lVcbq_a5N9I?local=true) <small>(יוטיוב)</small>

[^1]: הממסר הראשון במעגל שלך נקרא "שומר כניסה" או "שומר". זהו ממסר מהיר ויציב שנשאר הראשון במעגל שלך למשך 2-3 חודשים על מנת להגן מפני התקפה ידועה לשבירת אנונימיות. שאר המעגל שלך משתנה עם כל אתר חדש שאתה מבקר בו, וכולם ביחד מספקים ממסרים אלה את הגנת הפרטיות המלאה של Tor. לקבלת מידע נוסף על אופן הפעולה של ממסרי מגן, עיין במאמר זה [בלוג פוסט](https://blog.torproject.org/improving-tors-anonymity-changing-guard-parameters) וגם [דף](https://www-users.cs.umn.edu/~hoppernj/single_guard.pdf) על שומרי כניסה. ([https://support.torproject.org/tbb/tbb-2/](https://support.torproject.org/tbb/tbb-2/))

[^2]: דגל ממסר: (אי)-הסמכה מיוחדת של ממסרים עבור עמדות מעגל (לדוגמה, "שומר", "יציאה", "יציאה-גרועה"), מאפייני מעגל (לדוגמה, "מהיר", "יציב"), או תפקידים (לדוגמה, "רשות", "HSDir"), כפי שהוקצו על ידי רשויות המדריכים ומוגדרים יותר במפרט פרוטוקול הספרייה. ([https://metrics.torproject.org/glossary.html](https://metrics.torproject.org/glossary.html))
