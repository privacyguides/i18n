---
title: Ogólne kryteria
description: Lista ogólnych priorytetów branych pod uwagę przy wszystkich zgłoszeniach do Privacy Guides.
---

Poniżej przedstawiono ogólne priorytety, które uwzględniamy przy wszystkich zgłoszeniach do Privacy Guides. Każda kategoria będzie miała dodatkowe wymagania dotyczące przyjęcia.

- **Bezpieczeństwo**: Narzędzia powinny stosować najlepsze praktyki bezpieczeństwa tam, gdzie ma to zastosowanie.
- **Dostępność źródeł**: Projekty open-source są zazwyczaj preferowane nad równoważnymi alternatywami własnościowymi.
- **Wieloplatformowość**: Z reguły preferujemy, aby zalecane przez nas projekty były wieloplatformowe, aby uniknąć uzależnienia od jednego dostawcy.
- **Aktywny rozwój**: Narzędzia, które zalecamy, powinny być aktywnie rozwijane. Nieutrzymywane projekty w większości przypadków zostaną usunięte.
- **Użyteczność**: Narzędzia powinny być dostępne dla większości użytkowników komputerów. Nie powinno być wymagane nadmiernie techniczne doświadczenie.
- **Dokumentacja**: Narzędzia powinny mieć przejrzystą i obszerną dokumentację użytkowania.

## Ujawnienie informacji finansowych

Nie zarabiamy na polecaniu konkretnych produktów, nie korzystamy z linków partnerskich i nie zapewniamy specjalnego traktowania darczyńcom projektów.

## Zgłoszenia własne od deweloperów

Mamy następujące wymagania wobec deweloperów, którzy chcą zgłosić swój projekt lub oprogramowanie do rozpatrzenia.

- Projekt musi przejść nasz [proces zgłoszeń własnych](https://discuss.privacyguides.net/t/about-the-project-showcase-category/114), aby zaangażować naszą społeczność, rozwiązać ewentualne wątpliwości oraz uzyskać wszelkie opinie, które mogą pomóc w ulepszeniu projektu.

- Należy ujawnić powiązania, tj. swoją rolę w zgłaszanym projekcie.

- Projekt musi posiadać tzw. białą księgę bezpieczeństwa, jeśli jest to projekt, który przetwarza informacje poufne, np. komunikator, menedżer haseł, szyfrowana przestrzeń dyskowa itp.
    - W kwestii statusu audytu przeprowadzanego przez stronę trzecią chcemy wiedzieć, czy taki audyt kiedykolwiek przeprowadzono lub o niego wnioskowano. Jeśli to możliwe, prosimy podać, kto przeprowadzi audyt.

- Należy wyjaśnić, co projekt wnosi w zakresie prywatności.
    - Jakie nowe problemy, jeśli w ogóle, rozwiązuje?
    - Dlaczego ktoś miałby z niego korzystać zamiast alternatyw?

- Należy określić, jaki jest dokładny model zagrożeń dla projektu.
    - Powinno być jasne dla potencjalnych użytkowników, co projekt zapewnia, a czego nie. W idealnym przypadku deweloper powinien być w stanie zidentyfikować, przed jakimi [powszechnymi zagrożeniami](../basics/common-threats.md) chroni jego projekt.
